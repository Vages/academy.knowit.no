---
path: "/courses/tech-lead/presentasjonsteknikk"
date: "2020-03-05"
title: "Presentasjonsteknikk"
teacher: "Alf Inge Cleve-Stiansen"
description: ""
updated: "2019-06-24"
author: "Michael Åhs
email: "academy@knowit.no"
---

Hvordan presentere et budskap på en god og effektiv måte og samtidig få innflytelse? Hvordan klare å omsette faglig innhold til lett forståelig informasjon som skaper forståelse og engasjement? 
Målet med dette kurset er at du som deltaker vil erfare mer mestring og skape sterkere innflytelse når du holder presentasjoner, ved at du har gode systemer og metoder som støtter deg i gjennomføringen. Dette er et kurs som fokuserer på deg som formidler og hvordan stå støtt i deg selv når du tar denne rollen. Om det er i et internt møte, et møte ute hos kunden eller om du står på en større scene som en foredragsholder. Det er ikke et kurs i hvordan lage en powerpoint-presentasjon, men en dag der du blir bevisst deg selv på mange nye, spennende nivåer som gjør at du får gjennom budskap enda bedre enn du gjør i dag. 

# Hva du lærer
I løpet av denne dagen vil du blant annet lære;
* Hva kjennetegner de menneskene som best får gjennom sine budskap, og hvordan du kan implementere dette i din kommunikasjon
* Hvilke nivåer du skaper utvikling i deg selv og gjennom det bli mer kraftfull i hvordan du formidler budskap
* Hvilke overbevisninger du bør ha for å fremstå trygg
* Hvilke spørsmål du bør guide deg selv etter for å sikre å få budskapet gjennom og skape best mulig læring
* Viktige elementer i en presentasjons-planlegging for å sikre at du lykkes
* Hvordan du kan styre egen tilstand for å ta bort nervøsitet og usikkerhet

# About Alf Inge Cleve-Stiansen
Alf Inge har dedikert seg til å utforske, forstå og anvende strategier som kjennetegner de mennesker og organisasjoner som skaper enestående resultater. Han er en av Skandinavias fremste prestasjonsutviklere og har en genuin glede og interesse i å arbeide med utvikling av lederskapet, forandringsprosesser, design og utvikling av nye konsepter og bedriftsinterne programmer. Han har solid og bred erfaring med å drive prestasjonsutvikling både på individnivå og i større grupper, og er ofte å se på større scener grunnet sine formidlingsevner.
Alf Inge er en internasjonalt sertifisert NLP Trener, har en Mastergrad i Strategy & International Business og en Krigsskoleutdannelse. Han er en av få som vitenskapelig har dokumentert sammenhengen mellom medarbeider-engasjement, kunde-engasjement og økonomiske resultater det lederskapet, og har de siste årene designet og gjennomført programmer i samskapning med kunder i ulike bransjer. 

